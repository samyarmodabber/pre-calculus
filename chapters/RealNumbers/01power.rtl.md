# توان و رادیکال

هر گاه عدد حقیقی $a$ ، $n$ بار در خودش ضرب شود، برای سهولت در نوشتار از نمادی به صورت $a^{n}$ برای نمایش آن استفاده می کنند، به عبارت دیگر

$$
\begin{matrix}
 a^{n}=&\underbrace{n\times \cdots \times n}\\
 &  بار \ n
\end{matrix}
$$

عدد $a$ را پایه و عدد $n$ را نما (توان) می نامند.

## قوانین نماها

فرض کنید $b$ و $ a$ دو عدد حقیقی باشند، همچنین $n$ و $ m$ و عدد شمارشی باشند، در این صورت می توان نشان داد

$a^{0} = 1\ ;\ (a \neq 0).$(الف

$a^{m}.a^{n} = a^{m + n}.$(ب

$\frac{a^{m}}{a^{n}} = a^{m - n}\ \ یا\ \ a^{m} \div a^{n} = a^{m - n.}$(ج

$a^{n}.b^{n} = (a.b)^{n.}$(د

$\frac{a^{n}}{b^{n}} = \left( \frac{a}{b} \right)^{n}\ ;\ (b \neq 0)\ \ یا\ \ a^{n} \div b^{n} = (a \div b)^{n}\ ;\ (b \div 0).$(ه

$\left( a^{m} \right)^{n} = a^{m.n}.$(و

$a^{n} = \frac{1}{a^{- n}}\ \ یا\ \ \frac{1}{a^{n}} = a^{- n}\ \ (a \neq 0).$(ز

## تذکر

در انجام محاسبات به صورت زیر خواهد بود:

الف. ابتدا انجام عملیاتی که داخل پرانتز نوشته نوشته شده است. اگر دو یا چند پرانتز تودرتو داشته باشیم، محاسبه از داخلی ترین پرانتز به سمت بیرون انجام می گیرد.

ب. به توان رساندن یک عبارت.

ج. ضرب و تقسیم.

د. جمع و تعریف.

در اولویت های یکسان مانند ضرب و تقسیم یا جمع و تفریق اولویت با انجام دادن آن عملیاتی است که سمت چپ عملیات دیگر واقع است. به عبارت دیگر اولویت با عملی است است که زودتر به آن می رسیم.

## ریشه و توان های گویا

توان های کسری (گویا) را نیز می توان تعریف کرد. یعنی توان $a^{\frac{1}{2}}$ را تعریف نمود.

* هر گاه $n$ یک عدد فرد و مثبت باشد، آن گاه به ازای هرعدد حقیقی مانند $a$، تنها یک عدد حقیقی مانند $a$ وجود دارد به طوری که $x^{n} = a$ این عدد $x$ را ریشه $n$ام $a$ می نامیم و آن را با نماد $\sqrt[n]{a}$ یا $a^{\frac{1}{2}}$ نشان می دهیم. به عبارت دیگر

$$x = \sqrt[n]{a} \Longleftrightarrow x^{n} = a$$

* هر گاه $n$ یک عدد زوج و مثبت باشد، آن گاه به ازای هر عدد حقیقی منفی مانند $a$ هیچ عدد حقیقی مانند $x$ وجود ندارد به طوری که $x^{n} = a$، زیرا اگر هر عدد حقیقی دلخواه $x$ را به توان یک عدد زوج مانند $n$ برسانیم حاصل نامنفی خواهد بود، به عبارت دیگر برای $n$ های زوج $x^{n} \geq 0$،

* به ازای هر عدد حقیقی نامنفی مانند $a$، یک عدد حقیقی نامنفی مانند $x$ وجود دارد به طوری که ${( - x)}^{n} = a$ و $ x\^{n} = a$ این اعداد را ریشه های $n$ام $a$ می نامیم.در این حالت $x$ را ریشه ی نامنفی $a$ می نامیم و آن را با نماد $\sqrt[n]{a}$ یا $a^{\frac{1}{2}}$ نشان می دهیم. دقت کنید نمادهای $\sqrt[n]{a}$ یا $a^{\frac{1}{2}}$ فقط برای نشان دادن ریشه ی $n$ام نامنفی $x$ به کار می رود.

* هر گاه $r = \frac{m}{n}$ یک عدد گویا باشد، و $a$ یک عدد حقیقی مثبت باشد، آن گاه $a^{r}$ را برابر با ریشه $n$ام $a^{m}$ تعریف می کنیم و آن را با نماد $\sqrt[n]{a^{m}}$ نشان می دهیم. به سخن دیگر $\sqrt[n]{a^{m}} = {(a^{m})}^{\frac{1}{2}}$. و اگر $a \neq 0$ باشد، آن گاه $a^{- r}$ را برابر با $\frac{1}{a^{r}}$ تعریف می کنیم. در این تعریف می بینید، $\sqrt[n]{a^{m}}$ برابر با $a^{\frac{m}{n}}$ است. پس توان $m$ را می شود با فرجه ی $n$ ساده نمود. اما دقت کنید فرجه $n$ مربوط به کل عبارت زیر رادیکال است، پس فرجه را نمی توان با توان بخشی از عبارت زیررادیکال ساده نمود.

* اگر $a \geq 0$ آن گاه عددی مانند $x$ که توان دوم آن برابر با $a$ شود را ریشه ی دوم عدد $a$ می نامیم وآن را با نماد $a^{\frac{1}{2}}$ نشان می دهیم. به عبارت دیگر $x = a^{\frac{1}{2}}$ اگر و تنها اگر $x^{2} = a$. اما از آنجا که هر عدد حقیقی را به توان دو برسانیم حاصل عددی نامنفی می شود، پس در مجموعه ی اعداد حقیقی برای اعداد منفی ریشه دوم تعریف نمی شود.

## مثال

در حالت کلی

$$
\sqrt2{a^{2} + b} \neq a + \sqrt2{b},
$$

توان دو در $a\^{2}$ را نمی توان با فرجه ی رادیکال که هم متعلق به $a^{2}$ را نمی توان با فرجه ی رادیکال که هم متعلق به $b$ است،ساده کرد. همچنین

$$
\sqrt2{a^{2} + b^{2}} \neq a + b,
$$

دقت کنید که فرجه را فقط با توان کل عبارت زیر رادیکال می توانید ساده کنید. در عبارت بالا توان $a^{2}$ برابر با دو است، توان $b^{2}$ نیز برابر دو است، اما توان کل عبارت زیر رادیکال برابر با یک است زیرا $a^{2} + b^{2} = {(a^{2} + b^{2})}^{1}$.

## یادآوری

* $(a,b) = 1$ یعنی این که بزرگترین عددی که هم $a$ و هم $b$ بر آن بخش پذیرند، عدد یک است.

* $\left. \ 2 \right|a$ یعنی که عدد $a$ بر دو بخش پذیر است.

* اگر توان دوم عددی زوج باشد می توان نتیجه گرفت که آن عدد زوج بوده است، زیرا اگر یک عدد فرد به توان دو برسد حاصل عددی فرد خواهد بود، ملاحظه کنید

$$
a = 2k + 1 \Rightarrow a^{2} = (2k + 1)^{2} = 4k^{2} + 4k + 1
$$

$$= 2\left( 2k^{2} + k \right) + 1= 2k^{'} + 1$$

## مثال
هیچ عدد گویایی مانند $x$ وجود ندارد که در معادله $x^{2} = 2$ صدق نماید. یا به عبارتی دیگر $\sqrt{\mathbf{2}}$ عددی گویا نیست.

اثبات.

فرض می کنیم (فرض خلف) که $\sqrt{2 \in Q}$ پس $\sqrt{2}$ را می توان به صورت کسری که صورت و مخرج آن نسبت به هم اولند نوشت:

$$
\sqrt{2} = \frac{a}{b};(a,b)=1
\Longrightarrow 2 = \frac{a^{2}}{b^{2}}
$$
$$
\Rightarrow a^{2} = 2b^{2}
\Rightarrow a^{2} = 2k,k\mathbb{\in Z}
$$

بنابراین داریم

$$
a = 2m; \  m \in \mathbb{Z} \Rightarrow \left. \ 2 \right|a\ \ (I)
$$

بنا بر یاد آوری داریم

$$
\left\{ \begin{matrix}
a = 2m \\
a^{2} = 2b^{2} \\
\end{matrix}
\right.
\Rightarrow 4m^{2 =}2b^{2}
$$
$$
\Rightarrow b^{2} = 2m^{2}
\Rightarrow b = 2n
\Rightarrow
\left. \ 2 \right| b \ (II)
$$

$(I)$ و $(II)$ بیانگر آنند که $2$ نیز مقسوم علیه مشترک $b$ و $ a$ است اما این متنافض با این مطلب است که فرض کرده ایم $\sqrt{2\ }\ لذا\ ،(a,b) = 1$ را نمی توان به صورت یک کسر نوشت، پس $\sqrt{2}$ عددی گویا نیست.

از مثال بالا می توان فهمید که هیچ عدد گویایی مانند $x$ وجود ندارد که در معادله $x^{2} = 2$ صدق نماید. این که $x$ در معادله ی بالا عددی گویا نیست این سوال را در ذهن ایجاد می کند که اگر $x$ گویا نیست پس $x$ چه عددی می تواند باشد؟ پاسخ به این سوال قیثاغورثیان را که اعداد را مقدس می دانستند با یک مشکل بزرگ اعتقادی مواجه ساخت به طوری که تا سال های طولانی از طرح این سوال در محافل عمومی اجتناب می کردند.

## قوانین عبارتهای توان دار

اگر $b$ و $  a$ دو عدد حقیقی مثبت باشند، همچنین $s$ و $ r$ دو عدد گویا باشند، در این صورت

$$
a^{r}.a^{s} = a^{r + s}
$$

$$
\frac{a^{r}}{a^{s}} = a^{r - s}\ \ یا\ \ \ a^{r} \div a^{s} = a^{r - s}
$$

$$
a^{r}.b^{r} = (a.b)^{r}
$$

$$
\frac{a^{r}}{a^{r}} = \left( \frac{a}{b} \right)^{r}\ \ یا\ \ a^{r} \div b^{r} = (a \div b)^{r}
$$

$$
\left( a^{r} \right)^{s} = a^{r.s}.
$$

$$
a^{r} = \frac{1}{a^{- r}}\ \ یا\ \ \frac{1}{a^{r}} = a^{- r}
$$

## More

## ریشه ها

* به ازای هر عدد حقیقی $y \geq 0$ ، تنها یک عدد حقیقی $x \geq 0$ وجود دارد به طوری که $$y = x^{n}$$

* $x$را ریشه $n$ ام $y$ می نامیم و می نویسیم . $$x = y^{\frac{1}{n}} = \sqrt[n]{y}$$

* اگر $n$ زوج باشد و $y > 0$ ، معادله ی $y = x^{n}$ دارای دو جواب حقیقی برای $x$ است . جواب مثبت را با $y^{\frac{1}{n}}$ نشان می دهیم.

* اگر$y \geq 0$ و $r = \frac{m}{n}$ عدد گویا باشد ، تعریف می کنیم . $$y^{r} = y^{\frac{m}{n}} = \left( y^{\frac{1}{n}} \right)^{m}.$$

* $y^{0} = 1$ و $y^{- r} = \frac{1}{y^{r}}$ .

* معادله $y = x^{2}$ اهمیتی ویژه دارد . این معادله به ازای $y \geq 0$ دو جواب دارد . جواب مثبت را با $\sqrt{y}$ و جواب منفی را با $- \sqrt{y}$ نشان می دهیم . نماد $x = \pm \sqrt{y}$ به معنی $x = \sqrt{y}$ یا $x = - \sqrt{y}$ است .

## گزاره

قوانین زیر وقتی $a \geq 0$ ، $b \geq 0$ و $r$ و $s$ اعداد گویا هستند برقرارند :

1. $(ab)^{r} = a^{r}b^{r}$

2. $a^{r}a^{s} = a^{r + s}$

3. $\left( a^{r} \right)^{s} = a^{rs}$
